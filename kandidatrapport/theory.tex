\chapter{Teori}
\label{cha:theory}
I detta kapitel beskrivs grundläggande teoretiska begrepp och ramverk som följdes under projektets gång. Här beskrivs även de essentiella programmeringsverktyg och ramverk för projektet samt utvecklingsmetoden Scrum.

\section{React}
Ramverket React användes för att utveckla UI-applikationen samt kontroller-applikationen. Ramverket bidrar med färdig funktionalitet för att underlätta utvecklingen av hemsidor med Javascript. Detta genom att dela upp projektet i olika komponenter som hanterar logik och utseende för olika delar av hemsidan. Komponenterna kan ses som block av en hemsida som modulärt kan bytas ut mot andra komponenter.~\cite{React}

\section{Yarn}
Yarn är den pakethanterare gruppen har valt att använda. Den använder sig av samma paket som finns tillängliga för npm och skillnaden mellan dessa två är marginell. Yarn gör det enklare att lägga till och ta bort paket till ett projekt.~\cite{Yarn}

\section{Prettier}
Prettier är ett verktyg för att formatera kod på ett standardiserat och lättläsligt sätt. Prettier går igenom koden och lägger till eller tar bort blanksteg och nya rader enligt förutbestämda regler. Syntaktiskt blir koden samma före och efter att Prettier körts, men läsbarheten har förändrats. Prettier tar även bort stilpreferenser som olika kodskribenter har då den alltid formaterar koden enligt samma regler.~\cite{prettier}


\section{Eslint}
Eslint är ett program som definierar stilregler för hur Javascript-kod ska skrivas. Dessa stilregler handlar om hur kod ska formateras och att följa bra programmeringspraxis. Eslint söker igenom koden efter som bryter mot de satta reglerna och påpekar alla fall där detta sker. Oftast integreras Eslint direkt in i utvecklingsmiljön för att ge varningar när koden skrivs. De regler Eslint efterföljer är bra praxis för kodning i Javascript och de går att ändra på efter behov.~\cite{eslint}


\section{PIXI}
PIXI är ett kraftfullt renderingsbibliotek för Javascript. Det erbjuder funktioner som att rendera geometriska former och bilder samt bidrar med en uppdateringsloop för att rita ut objekt vid bestämda interval. PIXI är väldigt populärt och används av många stora företag såsom Google, Ubisoft och Spotify.~\cite{Pixi}

\section{Scrum}
\label{theory:scrum}
Scrum är en populär agil utvecklingsmetodik inom mjukvaruutveckling. Metoden är anpassad för en mindre grupp på 5-9 medlemmar. Scrum använder ett iterativt, inkrementellt tillvägagångssätt som är relevant för detta projekt då det tillåter ändringar att ske när det behövs~\cite{TheScrum}. I Scrum delas arbetet in i mindre iterationer, där varje iteration kallas för en \textit{sprint}. En sprint kan vara 1-4 veckor lång. Varje sprint planeras vid dess början och då bestäms mål som ska vara färdiga vid sprintens slut. Efter en sprint utvärderas hur väl arbetet gick under föregående sprint samt vad som bör göras annorlunda till nästa sprint. Scrum har många inslag som är typiska för just Scrum. De som tas upp i denna rapport är följande:

\begin{itemize}
	\item \textit{Scrum-bräde}: Ett bräde med alla uppgifter som ska göras under en sprint, varje teammedlem kan sedan ta en egen uppgift och flytta den till rätt kategori i \textit{Trello} beroende på hur det går i arbetet med den. Vanliga kategorier är: ''att göra'', ''pågående'' och ''färdigt''.

	\item \textit{Produkt-backlog}: En prioriterad lista av kundens önskemål för funktionalitet och egenskaper hos slutprodukten.

	\item \textit{Sprint-backlog}: En lista med nedbrutna uppgifter från produkt-backlogen som teamet åtar sig att leverera under en sprint.

	\item \textit{Sprintplanering}: Under en sprintplanering går teamet igenom produkt-backlogen för att planera vad som ska göras under sprinten. 

	\item \textit{Burndown chart}: En graf som visar det kvarstående arbetet. Grafen hjälper teamet att ta reda på om de ligger bra eller dåligt till för att leverera de planerade uppgifterna.

	\item \textit{Sprintutvärdering}: I slutet av en sprint utvärderar teamet vad som har gått bra och/eller dåligt under sprinten. Detta för att nästa sprint ska gå bättre.

\end{itemize}

\section{Trello}
Trello är en hemsida för att skapa och fördela uppgifter bland flera personer~\cite{Trello}. Det kan liknas vid en anslagstavla där lappar med uppgifter kan klistras på. Anslagstavlan i sig är uppdelad i kategorier som användarna själva kan skapa och modifiera. När Trello används för projekt kan dessa kategorier ha namn som ''att göra'', ''pågående'' och ''färdigt''. Lappar fästs sedan vid den första kategorien ''att göra'' och flyttas sedan till de andra när det anses passande. Varje lapp har sedan möjlighet att innehålla extra information, bland annat: vem som arbetar med den, en beskrivning av lappen samt en tidsuppskattning. Alla fält på en lapp bortsett från dess namn är frivilliga, och därav kan en Trello-lapp innehålla väldigt mycket, eller väldigt lite, information.

\section{Git}
Git är ett open-source decentraliserat versionshanteringsprogram som huvudsakligen används för kod~\cite{Git}. Arbetsprocessen för Git börjar vanligtvis med ett centralt arkiv som varje utvecklare sedan klonar lokalt. Sedan skrivs förändringar in i detta lokala arkiv som sedan slås ihop med det centrala. Om en annan utvecklare försöker lägga till sina förändringar efter en annan gjort ändringar uppstår en konflikt. Vid en konflikt nekas sammanslagningen tills utvecklaren tagit in förändringarna i det centrala arkivet till sitt eget lokala arkiv. Där får utvecklaren avgöra vilka rader som ska vara med i arkivet och först efter detta är gjort kallas konflikten för hanterad. Först när konflikten är hanterad går det att slå ihop det lokala arkivet med det centrala. Många steg i denna arbetsprocess har specifika namn och de defineras nedan:

\begin{itemize}
	\item \textit{Gren}: En gren är en alternativ version av ett arkiv där förändringar kan göras utan att påverka ursprunget. En gren har en tydlig punkt när den bröts ifrån ursprungsgrenen. En gren kan finnas både lokalt och i det centrala arkivet och kan skapas av många anledningar. En vanlig anledning för att skapa en gren är för utveckla funktionalitet och sedan slå ihop grenen med ursprunget när funktionaliten är färdig.

	\item\textit{Master-gren}: Den första grenen som skapas i ett projekt kallas för master-grenen, vanligtvis anses denna gren vara den officiella versionen av arkivet.

	\item \textit{Pull request}: När en gren ska slås ihop med master-grenen görs detta genom att utvecklaren lägger en begäran för detta. Denna begäran måste granskas av en annan teammedlem innan sammanslagningen kan göras för att se till att master-grenen är stabil. En sådan begäran kallas för en \textit{pull-request}.

	\item \textit{Push}: När en utvecklare synkroniserar sina lokala ändringar mot ett externt arkiv, vanligtvis mot det centrala arkivet.
\end{itemize}


\section{Github}
Github är en hemsida som integrerar Git och tillåter användare att lagra sin kod gratis, förutsatt att den är offentlig. Github erbjuder även en visualisering för många av Gits funktionaliteter såsom en grafisk vy över hur koden förändrats över tid eller skillnaderna mellan två versioner. Github erbjuder även verktyg för att strukturera ett projekt såsom möjligheten att enkelt bjuda in medlemmar och ändra vilka rättigheter de ska ha. Dessa rättigheter kan vara allt mellan att inte ha tillgång till att utföra förändringar i vissa grenar, till att få ändra all kod i alla grenar. Github möjliggör också för integration med Travis på sin plattform. En viktig funktion är att tillhandahålla ett Git-repo på en server för att minimera risken av förlorat arbete vid eventuella datakorruptioner.~\cite{Github}

\section{Travis}
En testningstjänst som erbjuder automatisering för projekt som använder Github. Travis är gratis för projekt som är open-source. Tjänsten används i kontinuerlig integration för att exekvera tester på alla grenar innan de kan sammanfogas in i huvudgrenen.~\cite{Travis}

\section{Slack}
Slack är ett kommunikationsverktyg som ofta används professionellt inom IT och mjukvaruutveckling. Funktionsmässigt är det ett chattprogram för datorer och mobila enheter. Slack tillåter utvecklingsteamen att ha olika kanaler som passar deras behov vilket hjälper till att organisera meddelanden.~\cite{Slack}

\section{Latex}
Latex är ett gratis typsättningssystem för att framställa dokument i pdf-format. Latex är en utbyggnad av Tex och fungerar genom att kompilera tex-filer till först aux-filer och sedan till pdf-filer. Till skillnad från textredigeringsprogram såsom Word ser inte användaren direkt hur det slutgiltiga dokumentet kommer att se ut. Istället skriver användaren dokumentet som kod för att senare kompilera ner denna till ett färdigt dokument i pdf-format. Latex är därmed ett väldigt kraftigt verktyg och används mycket i vetenskapliga rapporter och akademiska sammanhang~\cite{ctan}. Latex är i sig inte en textredigerare utan för att skriva dokument i Latex kan en specifik latexredigerare eller en vanlig textredigerare användas.
