\chapter{Metod}
\label{cha:method}
Det här kapitlet beskriver hur projektet har utförts samt de metoder och verktyg som använts för de olika områden projektet omfattade.

\section{Projektorganisation}
Teamet bestod av åtta teammedlemmar. Den utförda kursen inkluderade några förbestämda roller som skulle tilldelas till teammedlemmarna. Rollerna delades upp efter en intern valprocess vid projektets start. Rollerna är väldefinierade och dess ansvarsområden beskrivs nedan.

\subsubsection*{Teamledare -- Alexander Wilkens}
Teamledaren såg till att samtliga processer som utfördes under projektets gång följdes. Denna person representerade också teamet utåt och hade kontakt med handledaren. Om det behövdes hade teamledaren sista ordet.

\subsubsection*{Kvalitetssamordnare -- Joel Almqvist}
Kvalitetssamordnaren ansvarade för arbetsprocesser som skulle hålla kvaliteten av projektet på en hög nivå. Samordnaren gjorde en budget av vad kvalitet fick kosta, samtidigt som han ansvarade för kvalitetsplanen.

\subsubsection*{Dokumentansvarig -- Tim Håkansson}
Dokumentansvarig ansvarade för samtliga dokument som teamet skulle producera. Denne var även ansvarig för gruppens dokumentmallar.

\subsubsection*{Arkitekt -- Joel Oskarsson}
Arkitekten ansvarade för arkitekturen av den tekniska delen av projektet. Denne ansvarade även för övergripande teknikval och hade det sista ordet på tekniska beslut.

\subsubsection*{Utvecklingsledare -- Lieth Wahid}
Utvecklingsledaren ansvarade för den mer detaljerade designen av den tekniska produkten, ledde utvecklingsarbetet och såg till att resten av teamet hade något att arbeta med.

\subsubsection*{Analysansvarig -- Axel Löjdquist}
Analysansvarig ansvarade för majoriteten av kundkontakt och jobbade ständigt med att ta reda på kundens verkliga behov. Huvudansvaret för kravspecifikationen låg på denna roll.

\subsubsection*{Testledare -- David Kjellström}
Testledaren beslutade systemets status genom att arbeta tillsammans med kvalitetssamordnaren för att testa att systemet uppnådde kraven i kravspecifikationen. Testledaren skrev även testplan och testrapport.

\subsubsection*{Konfigurationsansvarig -- Björn Detterfelt}
Konfigurationsansvarig ansvarade för generell versionshantering i projektet. Rollen arbetade mycket med utvecklingsledaren och dokumentansvarig för att bestämma vilka arbetsprodukter som skulle ingå i en utgåva.

\section{Utvecklingsmetod}
Det här avsnittet beskriver utvecklingsmetodiken projektgruppen har följt. Detta innefattar hur olika metoder och verktyg har använts för att uppnå ett resultat.

\subsection{Projektfaser}
Nedan beskrivs faserna projektet uppdelades i.

\subsubsection*{Förstudier}
Första fasen under projektet bestod av att göra förstudier inför projektet. Detta inkluderar skrivandet av diverse dokument som beskrivs under avsnitt \ref{sec:method-documentation}. Dessutom gjordes individuella studier om Javascript och olika bibliotek för att underlätta arbetet till utvecklingsfasen. I slutet av förstudierna gavs även en workshop av Cybercom om deras backend.

\subsubsection*{Utveckling}
Under denna fas utvecklades större delar av produkten. Själva utvecklingen utfördes mestadels på Cybercoms kontor för att teamet lättare skulle kunna ställa frågor om funderingar som uppkom. En annan fördel var att teamet hade tillgång till en gemensam arbetsplats.

\subsubsection*{Kvalitetssäkring}
Under denna fas finslipades diverse funktioner för att ge användaren en bättre upplevelse när de använder produkten. Detta inkluderade buggfixar och verifiering av projektets kravspecifikation.

\subsubsection*{Efterstudier}
Efter projektet gjordes efterstudier för att granska det resultat teamet fick för att göra en utvärdering av projektet.

\subsection{Scrum}
\label{main:Scrum}
Projektgruppen bestämde tidigt att utveckla med det agila ramverket Scrum med modifikationer. Grunderna för Scrum finns beskrivna i \ref{theory:scrum}. Delarna från ramverket som valdes till projektet var \textit{sprintutvärdering}, \textit{sprint-backlog}, \textit{produkt-backlog}, \textit{Scrum-bräde} och \textit{sprintplanering}. Resterande delar från ramverket valdes bort då projektgruppen tyckte koncepten kändes onödiga för projektet. Vid början av varje sprint samlades projektgruppen för att organisera en sprint-backlog från produkt-backlogen. Produkt-backlogen uppdaterades med aktiviteter kontinuerligt av alla medlemmar när en aktivitet upptäcktes. Projektet bestod av tre olika kodbaser. Varje aktivitet hade en eller flera tillhörande etiketter som beskrev vilka kodbaser aktiviteten berörde. Detta gjorde att ett gemensamt Scrum-bräde kunde användas för samtliga kodbaser. Vid slutet av varje sprint utvärderades sprinten i form av ett kortare möte där varje projektmedlem kunde uttrycka sina åsikter kring utvecklingsprocessen.

Verktyget Trello användes för att organisera och representera ett Scrum-bräde under projektets gång. På detta bräde fanns kolumnerna ''aktiviteter'', ''att göra'', ''implementeras'', ''väntar'' och ''klar''. I kolumnen ''aktiviteter'' hamnade alla aktiviteter som behövde utföras för att få en färdig produkt. Aktiviteter kunde läggas till i denna kolumn under en pågående sprint. Kolumnen ''att göra'' fylldes på med aktiviteter som förväntades bli klara under en pågående sprint. Varje aktivitet tilldelades en prioritet, en tidsestimering och en beskrivning. Dessa attribut sattes under sprintplaneringen och hjälpte gruppen att belasta varje sprint med en rimlig mängd aktiviteter. I ''implementeras'' hamnade alla aktiviteter som en eller flera projektmedlemmar arbetade med. I ''väntar'' hamnade alla aktiviteter som påbörjats men stoppats på grund av andra prioriteringar. I ''klar'' hamnade alla aktiviteter som blivit avklarade. Denna kolumn användes som en logg över vad som hade gjorts under en sprint och som underlag för sprintutvärderingar. En bild på en av gruppens Scrum-bräden kan ses i figur \ref{fig:trello_board}.

\begin{figure}[h]
    \centering
    \includegraphics[width=\textwidth]{trello_board}
    \caption{En skärmbild av gruppens Scrum-bräde för sprint 3}
    \label{fig:trello_board}
\end{figure}

\subsection{Versionshantering}
Git användes för att versionshantera koden. Git-repot lagrades på Github för att alla lätt skulle kunna ladda ner och ladda upp filer till ett centralt repo. Dessutom kan Github hantera diverse tester så att endast kod som går igenom våra tester kan laddas upp på master-grenen.

Utöver det så fungerar master-grenen som en form av intern utgåva av produkten. Det vill säga att produkten ska vara körbar och fungera som väntat i denna gren. För att garantera detta laddades aldrig kod upp direkt till grenen utan det krävdes en pull request som godkändes av en annan projektmedlem. För att en pull request skulle bli godkänd läste granskaren igenom koden och testade relevanta områden för att garantera att det fungerade som det skulle.

\subsection{Testning}
Under förstudiefasen undersökte testledaren vilka verktyg som kunde användas för projektet samt hur hela testningsprocessen skulle gå till. Projektgruppen beslutade att verktyget Travis skulle användas för automatiska tester, men att även manuella tester skulle utföras. De automatiska testerna användes främst för enhetstest medan de manuella testerna användes för mer komplicerade integrationstester.

De manuella testerna baserades på krav specificerade i kravspecifikationen. Efter att ett manuellt test hade utförts skrevs en testrapport för det utförda testet. Testrapporten innehåller varje utfört steg i testet, dess förväntade resultat och det faktiska resultatet. Dessa tester utfördes främst vid projektets slut för att verifiera att de specificerade kraven uppfylldes.

Travis är ett verktyg som kör förskrivna tester vid varje pull request eller push till en gren. Om dessa tester skulle misslyckas vid en pull request från master-grenen nekas integrationen. En push kommer alltid lyckas även vid ett misslyckat test, men Travis noterar att testet har misslyckats.

Huvudsyftet för de automatiska testerna var att se till att ingen felaktig kod fanns på master-grenen. Testerna kontrollerar att koden kompilerar, att det inte finns några Eslint-fel samt att de egenskrivna testerna uppfylls. Automatiska tester skrevs under utvecklingens gång. När ny funktionalitet implementerades skrevs även tester till denna.

\subsection{Möten}
Vid början av varje vecka hade projektgruppen ett möte för att diskutera vad som skulle hända framöver och där funderingar eller problem kunde tas upp och diskuteras. Dessutom hade projektgruppen ett handledarmöte varje vecka. På handledarmötet kunde generella frågor kring projektet ställas och vägledning gavs för diverse problem eller funderingar projektgruppen hade. Alla möten dokumenterades i ett mötesprotokoll som projektgruppen formulerat.

En gemensam Google-kalender skapades där alla möten samt viktiga moment och deadlines lades till. Alla moment som lades till i kalendern ansågs vara obligatoriska för projektgruppen där alla medlemmar förväntades medverka.

\subsection{Kommunikation}
Kommunikationen mellan externa parter och projektgruppen gick i huvudsak genom rollerna teamledare och analysansvarig. Slack användes för både den interna och externa kommunikationen under projektets gång. En Slack-arbetsplats skapades, där enbart projektgruppen var medlemmar. Majoriteten av den interna kommunikationen skedde genom denna. Olika kanaler skapades på denna Slack-arbetsplats för att diskutera olika ärenden och hålla kommunikationen strukturerad. Det fanns ytterligare en Slack-arbetsplats där både projektgruppen och kunden medverkade. På denna arbetsplats skedde en del av den externa kommunikationen med kunden. Även denna arbetsplats var uppdelad i olika kanaler: frågor och allmänt. Tanken bakom kanalen frågor var att projektgruppen kunde fylla kanalen med frågor rörande utvecklingen och kunden kunde bearbeta frågorna när de hade tid. Kanalen allmänt användes för all övrig kommunikation. Den externa kommunikationen skedde även muntligt med kunden ute på deras kontor.

\subsection{Enkät och demonstrationer}
\label{sec:method-poll}
För att verifiera att produkten uppfyllde kundens förväntningar bestämde gruppen sig för att genomföra en enkätundersökning. I denna undersökning fick 20 personer testa att använda produkten och sedan fylla i en enkät gällande upplevelsen. De valda testpersonerna kom från två grupper, studenter slumpmässigt valda på Linköpings universitets campus och anställda på Cybercom. Dessa personer fick testa spelet i ungefär fem minuter innan de fick fylla i enkäten med nedanstående frågor. På varje fråga fick ett betyg ges mellan ett och tio där ett är helt emot och tio betyder att man instämmer helt.


\begin{enumerate}[label={(\alph*)}]
	\item Jag tycker det var svårt att förstå spelets regler.
	\item Jag tycker att spelet kändes responsivt. (Spelpjäsen rörde sig på ett bra sätt efter mina rörelser)
	\item Jag tycker det var lätt att följa vad som hände på den stora spelskärmen.
	\item Jag tycker spelet var kul.
	\item Jag tycker det var lätt att styra min spelpjäs.
\end{enumerate}

Utöver testtillfällena med enkäten har också demonstationer för kunden förekommit. Dessa demonstrationer har både varit informella, i form av att snabbt visa upp vad som gjorts under exempelvis dagen, och formella. De formella demonstrationerna var presentationer till kund kring hur produkten såg ut. Kunden fick chans att både spela spelet men också ställa frågor kring implementation och design som ansågs vara intressant.


\section{Dokumentation}
\label{sec:method-documentation}
Det här avsnittet beskriver vilka verktyg som har använts för att dokumentera projektgruppens arbete samt vilka dokument som har producerats och deras syften.

\subsection{Dokument}
Nedan beskrivs alla dokument projektgruppen producerat.

\subsubsection*{Projektplan}
Projektplanen bestod av en beskrivning av projektet, resurser som teamet hade tillgång till, processer som användes och risker inom projektet. Dessutom beskrevs en aktivitetsplan som översiktligt tog upp alla aktiviteter som utfördes under projektet.

\subsubsection*{Kravspecifikation}
Kravspecifikationen förtydligade vad som förväntades vara klart vid projektets slut. Dokumentet fungerade som en överenskommelse mellan kunden och projektgruppen. Kraven specificerade vilken funktionalitet, kvalitet och design produkten skulle uppfylla. Dokumentet utgjorde grunden för hur hela projektet skulle struktureras och utformas. Kraven var framtagna efter kundens önskemål och formulerade för att ligga till stöd för projektgruppens arbete.

\subsubsection*{Kvalitetsplan}
Kvalitetsplanen definierade processer vars syften var att säkerställa att produkten höll en hög kvalitet. Kvaliteterna som var i huvudfokus var definierade i kravspecifikationen och var baserade på kundens önskemål.

\subsubsection*{Statusrapport}
Statusrapporten var som en mindre projektplan för de olika iterationerna. Rapporten reflekterade över hur allt förarbete hade gått, vad som skulle hända till nästa iteration samt vilka risker projektgruppen stod inför.

\subsubsection*{Systemanatomi}
Anatomin för systemet beskrev hur systemet är uppbyggt på olika nivåer, såsom funktioner, mjukvara och hårdvara. Anatomin gav en större bild av hur systemet fungerade och beskrev vilken miljö det kommer befinna sig i.

\subsubsection*{Arkitekturbeskrivning}
Arkitekturbeskrivningen detaljerade arkitekturen för systemet samt beskrev hur olika submoduler hängde ihop. Arkitekturens fördelar, nackdelar och möjliga utökningar förklarades även i dokumentet.

\subsubsection*{Testplan}
Testplanen beskrev hur de olika delarna av produkten skulle testas och även hur man skulle följa upp på testerna.

\subsubsection*{Testrapport}
Testrapporten dokumenterade hur testningen gick till och innehöll de större testerna som hade skapats och eventuella problem och anomalier.

\subsubsection*{Gruppkontrakt}
Projektgruppen producerade och undertecknade ett gruppkontrakt som skrevs vid ett tidigt stadie för att förtydliga vad som förväntades av varje gruppmedlem.

\subsubsection*{Tidrapport}
Tidrapporteringen under projektet skedde i ett Excel-blad där varje teammedlem rapporterade den tid de har spenderat under en dag. Tiderna som skrevs ner fick inte överstiga två timmar och arbetspass som varade längre skrevs som två eller flera olika arbetstillfällen. Detta för att få en bättre bild av vad som har jobbats på under arbetspassen. I och med tidsrapporteringen kunde även en \textit{burndown chart} genereras för att få en bättre uppfattning om hur teamet låg till i tidsåtgång.

\subsubsection*{Mötesprotokoll}
Under projektet hölls olika möten för att diskutera saker som kommit upp. Alla möten dokumenterades genom en mötesprotokollmall som skrevs vid varje möte.

\subsection{Dokumentskrivning}
Själva dokumentskrivningen utfördes i Latex, vilket gjorde det lättare att dela upp dokumenten i olika sektioner. Utöver Latex användes Google Drive för mer inofficiella dokument såsom mötesprotokoll, veckorapporter och seminarieförberedelser.

\subsection{Dokumentlagring}
Dokumenten som skapades under projektets gång lagrades på Google Drive för att både versionshantera de olika färdiga iterationerna av dokumenten, men även för att enkelt kunna se dokumenten om Latex inte fanns tillgängligt. Dessutom versionshanterades dokumenten under arbetets gång med hjälp av Git genom Github. Detta hjälpte dokumentskrivningen genom att hantera olika konflikter när olika personer skrev i samma fil.

\section{Metod för att fånga erfarenheter}
Då teamet bestod av studenter från olika program på universitetet och alla hade olika erfarenheter om olika områden, vare sig det gäller spelprogrammering eller generell Javascript, behövdes det en struktur för att samla och ta nytta av varje projektmedlems kunskaper. För att uppnå detta samlade teamet in och skrev ner de olika kunskaperna som teamet hade och utifrån dessa hölls olika workshops för att få alla projektmedlemmar på ungefär samma nivå.

Utöver det jobbade teamet i grupper om två till tre vilket underlättade arbetet då man lättare kunde utbyta erfarenheter. Dessa grupper växlades även vid jämna mellanrum så att alla kunde ta del av alla erfarenheter. Hela gruppen delade även med sig av problem och nya erfarenheter på de regelbundna mötena. Dessa antecknades i mötesprotokollen.
