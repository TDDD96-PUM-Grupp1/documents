\section{Metod}
\label{sec:joel_a-method}

Metoden för sammanställa gruppens miljöpåverkan är tvådelad. Den första delen går ut på att uppskatta hur mycket elektricitet teamet använde sig av under utvecklingen. Detta kombineras sedan med en uppskattning på hur mycket utsläpp som genererats vid framställandet av denna mängd elektricitet. Den andra delen går ut på att  sammanställa en uppskattning av teamets användning av molntjänster. Detta för att sedan slå ihop denna siffra med en approximation av hur mycket utsläpp varje användning av molntjänsten generar.

\subsection{Utvecklingsprocessens koldioxidutsläpps}
För att få en uppskattning av hur mycket elektricitet teamet använde sig så gjordes flera förenklingar och antaganden. Dessa är i sig framförallt baserade på förstahandserfarenhet av hur teamets arbetsprocess såg ut. Med hjälp av dessa antaganden och förenklingar kunde en uppskattning av hur mycket tid teamet arbetade med sina datorer fås. Detta kombinerades sedan med information om hur mycket elektricitet en av teamets datorer drog för att då få en grov uppskattning av hur mycket elektricitet teamet använt sig av. Sedan så framställdes en approximation av hur mycket utsläpp framställning av denna elektricitet generade. Detta gjordes genom att ta storskalig statistik gällande energiproduktionen i hela Sverige och jämföra den mot koldioxidutsläppen energiproduktionen generade.

\subsection{Approximera arbete utfört på molntjänster}
\label{joel_a-method-cloud-nr}
De molntjänster som undersökts i denna rapport är de två molntjänster som gruppen använt flitigast, Git kombinerat med Github och Google Drive. Dessa tjänster erbjuder en historik över hur tjänsten har använts och med hjälp av denna kan en konkret siffra på hur ofta teamet förändrat deras databas tas fram. Sedan kombinerades denna siffra med en uppskattning av hur mycket koldioxid som släppts ut per operation. Då kan en approximerad siffra för hur mycket koldioxid teamet använt sig av till följd av tjänsterna ges. 

Sammanställningen av historiken gjordes genom att mäta hur många gånger en ’’push’’ gjorts mot Githubs servrar, detta gavs med hjälp av kommandot ”git reflog show origin/master”. Detta kommando ger ut alla lyckade förändringar av grenen ’’origin/master’’. Eftersom gruppen arbetade med ’’pull-requests’’ så kunde inte master-grenen förändras lokalt utan detta kunde enbart ske genom Githubs servrar. Detta betyder alltså att varje förändring av master-grenen gjorts mot en molntjänst och genom denna metodik kan användningen av Githubs servrar approximeras. 

För den andra molntjänsten teamet använde, Google Drive, kunde all historik fås som en sträng. Denna historik var detaljerad och innehöll varje förändring som varje teammedlem gjort på alla filer i den gemensamma mappen. För att kunna hantera en sådan stor sträng så användes en textredigerare med funktionalitet för sökningar av reguljära uttryck. Först så söktes namnet på operationen, vilket gav den totala mängden en operation uppkommit i historiken. Sedan så söktes ett reguljärt uttryck med operationens namn samt antal personer som utfört operationen. Detta eftersom i historiken på Google Drive så skrivs det ihop ifall flera personer förändrat samma objekt, det kan se ut på följande sätt: ’’Du och 4 andra har redigerat ett objekt’’. Genom att multiplicera med antal personer som utfört en operation så kunde sedan en siffra fås för hur många gånger en operation utförts.

\subsection{Utsläpp per utfört arbete på molntjänster}
\label{joel_a-method-cloud-eq}
För att få en uppskattning av hur mycket utsläpp som genereras vid användning av molntjänsterna så har en uppskattningsmodell baserat på data ifrån Google gjorts. Grunden är baserad på ett  uttalande där de påstod att en sökning motsvarar utsläpp av 0.2 gram koldioxid~\cite{google-blog}. Denna siffra är dock en approximation och det faktiska utsläppet varierar beroende på flera faktorer. Bland annat så skriver Google själva att tid på dygnet och belastning påverkar hur effektiva servrarna är~\cite{google-warehouse}. Genom detta så påverkas naturligtvis även hur mycket utsläpp en sökning generar då mer effektiva servrar använder mindre elektricitet och därav generar mindre utsläpp. 

Denna rapport undersöker dock förändringar på objekt sparade i moln, inte sökningar på Googles plattform. För en sökning så behöver ingen förändringar skrivas ner utan det räcker i teorin med att enbart läsa in data ifrån en databas och skicka den till användaren. Detta står i kontrast till processen att modifiera ett objekt där objektet först måste läsas in och sedan kan förändringar skrivas in i det. Denna process är mer krävande i form av tid och därav även elektricitet, vilket är vad som faktiskt generar koldioxidutsläppen som uppskattas. Dessutom så måste förändringar som görs propagera igenom flera maskiner då molntjänster sparar data på flera maskiner för att hantera ifall en maskin går sönder. Sammantaget så antas det i denna rapport att en förändring av ett objekt skulle kräva ungefär dubbelt som mycket arbete som en läsning. Då en läsning i form av en sökning generar 0.2 gram koldioxidutsläpp så antas det att en skrivning generar 0.4 gram koldioxidutsläpp. Men innan teamet modifierar ett objekt så laddas det alltid ned och inspekteras. Ett dokument läses igenom innan det redigeras och en Gitgren hämtas ned innan den kan förändras. För att hantera detta så antas varje förändring av ett objekt generera utsläpp av själva modifikationen och åtminstone en läsning. Sammantaget så antas det alltså att varje modifikation av ett objekt på en molntjänst generar ett koldioxidutsläpp på  $0.2 * 2 + 0.2 = 0.6 \text{ gram \ce{CO2} }$.