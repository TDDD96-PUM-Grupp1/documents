\section{Introduktion}
\label{sec:joel_o-introduction}
Stora ekosystem av färdigskrivna paket med mjukvara har på senare år nått stor popularitet.\cite{Wittern:2016} Från dessa system kan utvecklare hämta färdig funktionalitet som har skapats av andra programmerare och publicerats under open-source licenser. Mycket funktionalitet kan importeras direkt från denna sorts paket och utvecklare kan fokusera på att koppla ihop den importerade generella funktionaliteten med specifika funktioner i de projekt som de jobbar på. Det största ekosystemet av denna typ är det register som ligger bakom npm, Node Package Manager\cite{Decan2018}, för Javascript. I detta arbete undersöks beroenden till sådana npm-paket.

En kvantitativ undersökning av beroenden mellan Javascript-projekt och npm-paket har gjorts för att ge en tydligare bild över beroendens roll i modern Javascript-utveckling. Denna data tillsammans med projekterfarenheter och tidigare forskning ligger till bas för en analys av beroendens påverkan på mjukvara. I denna analys undersöks hur utvecklingsprocessen och mjukvarukvalitet påverkas då projekt förlitar sig på färdiga paket ur npm-systemet.

\subsection{Syfte}
Detta arbete syftar till att ge en bättre bild över hur beroenden används i Javascript-ekosystemet och till vilken grad paket beror av varandra. Detta för att bättre förstå utvecklingsprocessen för populära Javascript-projekt och beroendens roll för ny mjukvara.

Arbetet berör hur beroenden kan påverka utvecklingsprocesser och kvalitet på mjukvara. Detta har till syfte att ge insikt i de effekter beroenden har på projekt och produkter. Förhoppningen är att detta kan ge utvecklare av Javascript-mjukvara en större medvetenhet för hur val gällande beroenden påverkarar kvalitet och processer. Arbetet syftar även till att ge viss information om beroendens påverkan på underhåll av mjukvara.

\subsection{Frågeställning}
\label{subsec:joel_o-research-questions}

\begin{enumerate}
  \item\label{joel_o-fs:1} Hur många beroenden till färdiga paket finns i populära open-source Javascript-projekt?

  \item\label{joel_o-fs:2} Hur påverkar beroenden till färdiga paket utvecklingsprocessen för Javascript-projekt?

  \item\label{joel_o-fs:3} Hur påverkar beroenden till färdiga paket säkerhet och tillförlitlighet för mjukvara skriven i Javascript?
\end{enumerate}

\subsection{Avgränsningar}
\label{subsec:joel_o-delimitations}
Arbetet berör endast beroenden inom npm-ekosystemet för Javascript. Detta system är mycket populärt och av de existerande pakethanterarna innehåller detta det största registret av färdiga mjukvarupaket.\cite{Decan2018} Det finns även erfarenheter från arbete med npm från det utförda projektet samt relevant tidigare forskning på området. Npm tycks därmed vara den bästa kandidaten för denna analys.

De Javascript-projekt som undersöks hämtas endast från open-source-projekt\footnote{I detta sammanhang menas med open-source projekt som delar sin källkod öppet genom ett publikt Github-arkiv. Det finns flera olika klassificeringar av öppen programvara, men här har inga specifika krav på licenser ställts. \cite{what-is-open-source}} på plattformen Github\footnote{\url{https://github.com/}}. Github är en plattform som tillåter versionshantering av projekt och underlättar samarbete mellan utvecklare. Github är en mycket populär plattform för mjukvaruprojekt och erbjuder därför en bra utgångspunkt för denna analys. Projekt på Github anses vara representativa för typiska open-source Javascript-projekt och kan därför användas för att dra slutsatser om hur dessa projekt bedrivs.
