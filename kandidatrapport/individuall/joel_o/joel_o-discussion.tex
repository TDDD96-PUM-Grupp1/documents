\section{Diskussion}
\label{sec:joel_o-discussion}
Detta arbete bör ge en viss insikt i tillståndet för Javascript och npm-ekosystemet. Det erbjuder en ytlig, kvantitiv insikt i beroenden, men ger inga svar på varför hur utvecklingen har ledit till dessa sammankopplingar av mjukvaruprojekt. Här finns definitivt plats för en analys som täcker både teknisk implementation, sociala interaktioner i utvecklargemenskaper och affärsmässiga beslut. Eftersom trender visar att beroenden till färdiga paket i Javascript ökar\cite{Wittern:2016} och liknande ekosystem som npm existerar även för andra programmeringsspråk kommer en ökad förståelse för denna utveckling troligen vara av intresse i framtiden.

Något värt att fundera kring är naturen av populära Javascript-projekt. Det är mycket tänkbart att de flesta av dessa är projekt som i sig består av paket för utvecklare att använda. I många fall är projekten i sig antagligen även npm-paket. Det kan finnas ett värde i att göra en skillnad på olika kategorier av Javascript-projekt. En uppdelning i exempelvis paket, färdiga webbapplikationer och server-applikationer skulle kunna erbjuda intressanta resultat. Det finns dock svårigheter i att göra den uppdelningen i sådan att en kvantitativ analys av samman typ som i detta arbete kan utföras. Uppdelningen skulle troligen behöva förlita sig på metadata så som beskrivningstexter för projekt.

\subsection{Metod}
\label{subsec:joel_o-discussion-method}
Den metod som har använts för analys av javascript-projekt anses ge en till stor del korrekt bild av den undersökta datamängden. Då den rena datan direkt tillhandahålls från GitHub och npm är korrketheten hos denna direkt beroende till att dessa tjänster erbjuder rätt information. Vissa felaktigheter kan dock ha uppstått av förändringar av projekt eller paket under den tid analysen har utförts. Då den fullständiga undersökningen tagit en längre tid kan datan inte sägas representera ett tillstånd vid en specifik tidpunkt. Dessa felaktigheter anses dock vara mycket små i förhållande till storleken på den data som har analyserats.

Undersökningen som har utförts berör endast open-source Javascript-projekt. Arbete bör därför endast anses ge en bild för denna sorts projekt. Det är tänkbart att proprietära projekt besitter andra egenskaper än vad som presenteras här. Resultat för frågeställning \ref{joel_o-fs:2} och \ref{joel_o-fs:3} påverkas dock troligen av av detta.

En stor del av beroendens konsekvenser på utvecklingsprocessen beskrivs baserat på erfarenheter frånd et utförda projektet. Det finns i detta en viss risk att resultaten blir begränsade till att endast beskriva påverkan i utvecklingsarbete som i stor grad liknar detta. Exempelvis har projektets paketanvändningen till viss del kretsat kring React och npm-paket som fungerar bra med detta ramverk. Att avgöra till vilken grad erfarenheterna av pakethantering är projektspecifika är komplext. Troligen ger en stor del av de mer generella erfarenheterna en givande bild av påverkan på utvecklingsprocessen. Mer specifika erfarenheter av enskilda paket har dock undivikits då dess värde för att svara på frågeställningarna är högst osäkert.

De källor som har använts i detta arbete är främst av akademisk natur i form av rapporter, examensarbeten eller böcker. Detta är ett aktivt val, som har tagits med förhoppningen att dessa ska hålla en hög kvalitet och trovärdighet. Examensarbeten hålls möjligen inte till samma standard som publicerade akademiska rapporter, men de som har används anses vara trovärdiga. För en bedömning av källors trovärdighet har författares tidigare och fortsatta arbete undersökts ytligt. Examensarbeten har till viss del även bedömts baserat på handledarens arbete och intressen.

\subsection{Resultat}
\label{subsec:tim-discussion-results}
Reultaten från detta arbete pekar på att mjukvaruutveckling i Javascript baserad runt färdiga paket är en etablerade metod och inget tyder på att denna utveckling avtar. Dessa arbetssätt påverkar definitivt utvecklingsprocesser och den mjukvara som levereras idag. Om detta dras till sin spets är det tänkbart att programmerarens roll kan få vissa förändringar. Man skulle kunna spekulera kring huruvida vana av arbeten med många paket och ramverk är egenskasper som kommer att värderas högt hos framtidena mjukvaruutvecklare. Programmeringsspråk och arbetsmetodik har dock alltid existerat på många olika abstraktionsnivåer. Paketbaserad mjukvara bidrar troligen möjligtvis endast till en diversifiering av rollen som  mjukvaruutvecklare.

Resultaten från detta arbete visar på en skillnad mellan beroenden i form av \textit{dependencies} och \textit{devDependencies}, men ger ingen tydlig förklaring till denna. En vidare undersökning av detta skulle kunna göras baserat på fallstudier. Baserat på det utförda projektet är det troligt att det höga antalet \textit{devDependencies} har att göra med grupper av utvecklingsverktyg som mycket ofta används tillsammans. En undersökning som  grupperar paket på detta sätt skulle kunna erbjuda en bra bild över npm-ekosystemet.

En förhoppning är att resultaten ska erbjuda viss vägledning för arbete med beroenden i Javascript-projekt. Det ger troligen en god introduktion till hur beroenden hanteras i npm-ekosystemet. Resultaten för frågeställning \ref{joel_o-fs:2} ger någon insikt av vad som kan förväntas i ett projekt med beroenden till färdiga paket. Förhoppningar finns också att resultaten från frågeställning \ref{joel_o-fs:3} ska erbjuda vissa riktlinjer för hur arbete med beroenden bör bedrivas för att maximera säkerhet och tillförlitlighet.
